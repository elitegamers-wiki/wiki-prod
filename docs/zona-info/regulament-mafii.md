1. Definiție și Responsabilități ale Familiilor/Grupărilor IC

O Familie/Grupare IC reprezintă un grup de jucători care desfășoară activități legale sau ilegale în orașul virtual al comunității. Membrii acestor organizații trebuie să respecte regulile serverului și să contribuie la îmbunătățirea experienței de joc prin:

- Dezvoltarea relațiilor comerciale și profesionale, indiferent dacă sunt legale sau ilegale.
- Câștigarea respectului și recunoașterii în rândul altor jucători printr-un comportament adecvat.
- Evoluția constantă în cadrul organizației, respectând ierarhia și regulile interne.
- Termeni precum Familie/Grupare IC, Organizație Non-Oficială/Oficială sunt folosiți în context OOC pentru a diferenția facțiunile ilegale și a gestiona numărul de sloturi disponibile. În joc, membrii pot alege orice denumire pentru organizația lor, fără restricții impuse de acești termeni.

2. Organizare și Funcționare a Grupărilor IC

2.1 Utilizarea Platformei Discord

- Fiecare grup IC poate avea propriul server Discord pentru organizarea activităților interne.
- Canalele permise pentru comunicarea IC includ: anunțuri, evidență membri, regulamente interne, uniforme, demisii și cereri de inactivitate.
- Este interzisă utilizarea canalelor de voice pentru discuții IC. Orice abatere va fi sancționată conform regulamentului comunității.

2.2 Reguli pentru Discuțiile Out-Of-Character (OOC)

- Grupurile IC pot avea canale dedicate pentru discuții OOC, însă acestea nu trebuie folosite pentru conversații sau acțiuni IC.
- Încălcarea acestei reguli prin desfășurarea de conversații IC în canalele OOC va fi sancționată.

2.3 Respectarea Regulamentului General al Serverului

- În cazul în care o organizație IC sau membrii săi încalcă în mod repetat regulile serverului, administrația are dreptul de a interzice desfășurarea activităților IC pentru respectiva organizație.

3. Obținerea Statutului de „Organizație Non-Oficială”

- Comunitatea permite un număr maxim de 4 Organizații Oficiale și 4 Organizații Non-Oficiale.
- Aprobarea unei organizații se face în funcție de disponibilitatea sloturilor, activitatea, vechimea și implicarea liderului și a membrilor săi.
- Cererile de înregistrare trebuie completate conform unui format prestabilit și depuse pe platforma Discord a comunității EliteGamers.

4. Reguli pentru Liderii de Organizații

- Fiecare organizație poate avea maxim 2 lideri. Dacă acestia părăsesc grupul, organizația se dizolvă automat.
- Eliminarea liderului (CK) duce la dizolvarea organizației – Dacă liderul primește Character Kill (ex: acumularea a 5 caziere și condamnarea pe viață, moarte într-un război acceptat de ambele părți sau un alt eveniment care duce la eliminarea sa definitivă), organizația va fi desființată.
- 4 avertismente duc la închiderea organizației (dacă membrii încalcă regulile în mod repetat, iar organizația acumulează 4 avertismente într-un interval scurt aceasta va fi închisă).
- Selecția atentă a membrilor (liderii trebuie să accepte doar jucători potriviți pentru grup, testându-le abilitățile și verificându-le compatibilitatea cu organizația).
