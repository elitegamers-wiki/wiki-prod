---
outline: deep
---

<img src="../public/elitegamers.png" alt="pozaRegulament" width="256" height="256" style="display: block; margin: 0px auto; border-radius: 1%; border-radius: 5%;">

---
# <center><span class="title-font">1. Regulamentul In-Character</span></center>

### <span class="title-font">1. Roleplay</span>
- Reprezintă simularea unui personaj real prin intermediul caracterului creat in joc,
folosind idei proprii, scenarii similare cu realitatea, decizii și acțiuni personale, realizând
un joc de rol cât mai credibil și complex.
- Scopul roleplay-ului este de a crea o experiență imersivă de joc, complexă și cât mai
realistă, bazată pe interacțiuni și comunicare, factori decizionali și liber arbitru
(posibilitatea de a alege). 

### 1.2 IN CHARACTER [IC]
- Reprezintă tot ceea ce se întâmplă în viața personajului creat de tine, de la acțiuni și
decizii până la emoții și sentimente, prin intermediul Roleplay-ului.

### 1.3 OUT OF CHARACTER [OOC]
- Reprezintă tot ceea ce faceți în realitate, fără nicio legătură cu personajul creat sau
roleplay-ul care vă definește caracterul și evoluția pe server.
- Este strict interzisă folosirea informațiilor OOC în IC.
- Este permis doar în timpul unui ticket în desfășurare, cu acordul unui membru staff.

### 1.4 META GAMING [MG]
- Meta Gaming reprezintă folosirea informațiilor aflate OOC într-o situație IC.
Exemplu: George se uita pe live la un youtuber si vede unde se află pe hartă, apoi se duce
direct la acea locație sa interactioneze cu el roleplay, fără alte informații IC.
::: danger SANCTIUNE
- Jail la prima abatere (cont nou)
- Warn
- Ban temporar 7 zile
:::

### 1.5 MIXING [MX]
- Mixing-ul reprezintă transmiterea de informații IC către OOC sau invers.
Exemplu: Când încurci chatul OOC cu cel IC sau invers.
- Se interzice transmiterea informațiilor IC pe chatul global, discord, sau orice alt mijloc
OOC.
- Informațiile OOC se discuta pe chat-ul normal!
::: danger SANCTIUNE
Avertisment verbal / Warn /Ban Temporar
:::

### 1.6 POWER GAMING [PG]
- Power Gaming reprezintă orice acțiune roleplay exagerată/supranaturală, care ar fi
imposibilă și în viața reală.
::: info Exemplu
Intri cu 200 km/h într-un copac, după care mergi mai departe ca și cum nimic nu s-a
întâmplat.
:::
::: danger SANCTIUNE
Avertisment verbal/Jail (max 120 min)/Warn/Ban temporar
:::

### 1.7 DEATH MATCH [DM]
- Death Match, reprezinta atacarea și/sau uciderea unui jucător fără a avea motive
întemeiate și fără a face roleplay corespunzător în acest context.
::: danger SANCTIUNE
Avertisment verbal/Jail (max 120 min)/Warn/Ban temporar
:::

### 1.8 VEHICLE DEATH MATCH [VDM]
- Vehicle Death Match reprezintă lovirea intenționată a persoanelor cu un vehicul fără
motive întemeiate și fără a face roleplay corespunzător în acest context.
::: danger SANCTIUNE
Avertisment verbal/Jail (max 120 min)/Warn/Ban temporar
:::

### 1.9 CAR RAM [CR]
- Car Ram reprezinta lovirea cu mașina ta a altei mașini sau a mai multora, fără motive
întemeiate și fără a face roleplay corespunzător în acest context.
::: danger SANCTIUNE
Avertisment verbal/Jail (max 120 min)/Warn/Ban temporar
:::
### 1.10 NO FEAR [NF]
- No Fear reprezintă acțiunile unui jucător care alege sa nu simuleze frica atunci când, în
mod normal, în viața reală, ar face-o. Un roleplay calitativ presupune și simularea cât
mai detaliată a emoțiilor și sentimentelor produse de acest gen de situație, momentul
când viața vă este amenințată / sunteți jefuiți / bătuți sau răniți.
:::info EXEMPLU 
Ești amenintat cu arma, iar tu îl iei la mișto pe atacator sau îl ameninți cu bătaia în
ciuda faptului că are arma ațintită asupra ta.
:::
:::danger SANCTIUNE
 Warn/Ban temporar
:::

### 1.11 COP FEAR [CF]
- Cop Fear reprezintă incapacitatea de a simula frica/teama față de un polițist. Trebuie sa
aveți un comportament civilizat si respectuos fata de Polițiști/Medici indiferent daca
faceți parte dintr-o Organizație sau nu.
- Este  <span style="color: red;">INTERZIS</span> sa luati la misto un organ al politiei fara a avea un roleplay avansat
inainte.
- Este STRICT  <span style="color: red;">INTERZIS</span> sa vă luați la împuscat / bătut cu S.I.A.T.-ul deoarece, în mod
normal, ar trebui sa rolați frica cand îi vedeți și să fugiți fără să vă mai uitați în spate sau
să vă predați. Această regulă nu se aplică în zonele retrase sau la locațiile ilegale.
:::danger SANCTIUNE
Avertisment verbal/Warn/Ban temporar
:::

### 1.12 COP BAIT [CB]
- Cop Bait reprezintă provocarea/instigarea polițiștilor în mod repetat și intenționat pentru a te
urmări sau a-l atrage la roleplay fără niciun motiv întemeiat si doar pentru amuzamentul
propriu. Este permis CB doar în contextul desfășurării unui roleplay care presupune jaf.
:::danger SANCTIUNE
Avertisment verbal/Warn/Ban temporar
:::

### 1.13 PLAYER KILL[PK]
- Player Kill reprezintă momentul în care jucătorul este în comă și folosește opțiunea de
respawn trezindu-se la spital (din acel moment memoria lui se resetează, uitând toate
informațiile aflate în roleplay-ul anterior).

### 1.14 REVENGE KILL [RK]
- Revenge Kill reprezintă uciderea sau tentativa de a ucide o persoană care te-a ucis cu
puțin timp în urmă, într-o manieră roleplay bineînțeles, doar pentru a te răzbuna. În
momentul în care caracterul tău moare, se presupune că a pierdut toate informațiile din
roleplay-ul anterior, iar acest lucru înseamnă că nu mai poți ține minte persoana
respectiva sau locul unde ai murit.
- Nu se consideră RK dacă primiți revive de la un medic, caz în care vă puteți răzbuna pe
cel care a atentat la viata voastră.
:::danger SANCTIUNE
Avertisment verbal/Warn/Ban temporar
:::
### 1.15 CHARACTER KILL [CK]
- Character Kill reprezintă moartea definitivă a personajului creat de dumneavoastră.
- Toată experiența de viață a personajului, averea, informațiile acumulate, orele jucate de
la momentul creării caracterului și până la momentul CK se vor pierde.
- După CK este necesară crearea altui caracter, cu alt nume, o altă înfățișare și altă
poveste, fără nicio legătură cu personajul anterior CK.
- Bunurile și avantajele achiziționate cu EG Coins sunt păstrate după CK.
Exemple de situații contextuale pentru CK:
- La alegerea jucătorului care dorește să roleze o sinucidere în prezența unor
martori.
- În urma trădării unei organizații/mafii, dacă a oferit informații din interiorul
acelei organizații poliției sau altei organizații rivale și a fost descoperit.
- Când a comis infracțiuni extreme multiple și trebuie să facă închisoare pe viață
sau a acumulat un număr de 5 caziere.
- Transmiterea de informatii din interiorul factiunilor legale catre alte tipuri de factiuni(ilegale) se pedepseste cu inchisoare pe viata.

### 1.16 OLYMPIC SWIM [OS]
- Este  <span style="color: red;">INTERZISA</span> fuga prin apă, înotând la nesfarsit. Acest lucru este considerat olympic
swim pentru că nu poți înota la nesfârșit, în mod normal obosești. Printr-o astfel de
practică, polițiștilor le este imposibil să vă rețină în apă, neputând trage cu armele din
dotare.
:::danger SANCTIUNE
 Avertisment verbal/Jail/Warn
:::
### 1.17 TROLLING [TROLL]
- Reprezintă momentul în care un jucător nu are intenția de a face roleplay corespunzător
pe server, deranjând/provocând intenționat alte persoane pentru a crea dezordine,
conflicte, în scopul propriului amuzament.
:::danger SANCTIUNE
Warn/Jail/Ban temporar/Ban permanent
:::

### 1.18 TOXICITATE [TOX]
- Elitegamers este o comunitate bazată pe respect și bun simț. În consecință, toate
persoanele care vor intra pe server trebuie să se conformeze acestui tipar. Ne rezervăm
dreptul de a îndepărta definitiv jucătorii a căror unică plăcere este să deranjeze pe ceilalți
participanți la roleplay.
- Acțiunile IC care depășesc granița roleplay-ului și implică limbaj vulgar,
denigrare/discriminare de rasă, naționalitate, etnie, religie sau sex duse la extrem sunt
 <span style="color: red;">INTERZISE</span> cu desăvârșire și sancționate drastic.
- Se interzice cu desăvârșire comportamentul IC inadecvat, jignitor, amenințător sau
vulgar afișat față de persoanele de sex feminin, atât timp cât nu există o relație de
apropiere anterioară sau persoana feminină vizată nu și-a dat acordul pentru acest gen de
roleplay.
:::danger SANCTIUNE
Warn/Jail/Ban temporar/Ban permanent
:::
### 1.19 SCAM [ESCROCHERIE]
- Reprezintă o formă de fraudă care exploatează încrederea și vulnerabilitățile oamenilor
pentru a obține beneficii necuvenite.
- Este strict  <span style="color: red;">INTERZIS</span> să angajați (verbal sau scris) pe cineva să presteze anumite servicii și
să nu îi plătiți munca, conform întelegerii pe care ați avut-o.
- Se consideră Scam orice înșelăciune mai mare de 5000 euro.
- Nu se consideră Scam dacă împrumutați de bună voie pe cineva cu bani sau bunuri și nu
le mai primiți înapoi.
:::danger SANCTIUNE
Warn/Jail/Ban temporar
:::

### 1.20 DROP & KILL [D&K]
- Este  <span style="color: red;">INTERZIS</span> sa forțezi o persoană să arunce bunuri din inventar, iar după aceea să îl
omori. Dacă l-ați forțat sa arunce lucrurile trebuie sa îl lăsați în viață.
:::danger SANCTIUNE
Warn/Jail/Ban temporar
:::

### 1.21 ROB & KILL [R&K]
- Este  <span style="color: red;">INTERZIS</span> sa jefuiești o persoana iar după aceea să o omori.
:::danger SANCTIUNE
Warn/Jail/Ban temporar
:::

### 1.22 ROLEPLAY DEZGUSTĂTOR [RD]
- Abuzul sexual (violul), canibalismul, necrofilia, pedofilia și alte tipuri de roleplay
dezgustător sunt permise pe server doar cu acordul OOC al ambelor părți implicate în
RP
:::danger SANCTIUNE
 Warn/Jail/Ban temporar/Ban permanent
:::

### 1.23 COMĂ
- Reprezintă momentul când sunteți incoștient din diverse motive, accident rutier,
împușcat, căzături, etc.
- Cât timp sunteți în comă nu aveți voie să vorbiți cu cei din jurul vostru, la telefon, pe
stație sau să trimiteți sms-uri.
- Cât timp sunteți în comă nu puteți acumula informații auzite sau văzute în jurul vostru,
cu excepția situației când sunteți vindecați de un medic.
- Este permis să chemați medicul în timp ce sunteți în comă doar dacă nu mai este nimeni
în jurul vostru și ați murit într-un mod roleplay. În timpul apelului vorbiți la persoana a
3-a.

### 1.24 FAIL ROLEPLAY [FRP]
- Reprezintă interpretarea greșită (în mod voit sau nu) a scenei de roleplay pe care o jucați,
situație care atrage după sine deteriorarea unui roleplay calitativ sau natural și îi pune pe
ceilalți participanți la roleplay în situații stânjenitoare sau nefavorabile.

### 1.25 PIT-STOP
- Acțiunea de oprire a unui vehicul prin coliziune laterală sau prin impactul în partea din spate a vehiculului țintă cu scopul de a reduce viteza sau de a opri complet vehiculul respectiv.

### 1.26 CONDUSUL NON ROLEPLAY
- Nu aveți voie să circulați pe contrasens fără un motiv IC bine întemeiat.
- Nu aveți voie să ocoliți speedbump-urile, cu excepția situațiilor când sunteți urmăriți de
poliție.
- Se permite manevra de pit-stop în urmăriri de până la 150 km/h.
- Aterizarea elicopterelor și avioanelor se face doar în zonele destinate (helipad-uri,
aeroport) și în spații larg deschise (câmpuri), neavând voie să aterizați pe șosea, teren
accidentat, drumuri sau zone publice, cu excepția aparatelor de zbor ale poliției și
serviciilor medicale aflate on-duty.
- În sezonul rece, în condiții de drum acoperit cu zăpadă aveți obligația de a vă echipa
autovehiculele și motocicletele cu anvelope de iarnă.

:::danger SANCTIUNE
Warn/Jail/Ban temporar
:::

### 1.27 COMANDA /ME
- Se interzic /me-urile fără sens, stupide, folosite în scopul de a provoca, a jigni sau a
ataca alte persoane. Comanda /me se folosește doar atunci când trebuie să rolați acțiuni
pentru care nu există animații sau când vreți să accentuați o trăire sau o emoție în
roleplay.

### 1.28 ID CHECKING
- Este  <span style="color: red;">INTERZIS</span> să vă uitați la id-urile altor jucători fără un motiv bine întemeiat.

### 1.29 JOBURI LEGALE
- În situația în care există o uniformă dedicată pentru jobul pe care îl practicați, sunteți obligat
să o purtați atât timp cât practicați acel job.
- În situația în care există un autoturism dedicat pentru jobul pe care îl practicați, sunteți obligat
să utilizați acel autoturism pe tot parcursul practicării jobului.
- Nu aveți voie să folosiți mașina de serviciu în scopuri personale sau în afara contextului
specific jobului pe care îl practicați.
- Nu aveți voie să utilizați mașina personală în desfășurarea activităților corespunzătoare unui
job, dacă acesta include folosirea unui autoturism dedicat.
- Se interzice practicarea de activități ilegale în timpul în care desfășurați activități în cadrul
unui job legal.
- Jucătorii trebuie să respecte conduita etică și profesională corespunzătoare jobului pe care îl
practică, în concordanță cu normele și regulile specifice domeniului.
:::danger SANCTIUNE
Warn/Jail/Ban temporar
:::

# 2. REGULAMENT (OOC)

### 2.1 TIPURI DE SANCȚIUNI
- WARN - cea mai ușoară sancțiune (sistem de pedeapsă bazat pe puncte). La acumularea
a 3 warn-uri veți fi banat temporar.
- JAIL – perioadă determinată de izolare ca urmare a nerespectării regulamentului.
- BAN TEMPORAR - sancțiune de nivel mediu. Se acordă după acumularea a 3 warn-uri
sau pentru greșeli stabilite in mod clar de prezentul regulament și poate fi acordat doar de
adminii cu grad de la Moderator +.
- BAN PERMANENT - cea mai drastică sancțiune. Se acordă pentru greșeli grave sau
repetate și doar de către adminii cu grad de la Super-Mod+.

### 2.2 BAN EVADING
- Reprezintă încercarea de a intra pe server cu alt cont în condițiile în care ai ban
temporar/ban permanent pe contul tau principal. Este  <span style="color: red;">INTERZIS</span> cu desăvârșire și se
pedepsește cu ban permanent fără drept de plată.
:::danger SANCTIUNE
Ban permanent
:::

### 2.3 BUG ABUSE / CHEATING
- Identificarea bug-urilor existente pe server va fi răsplătită de către echipa de
development a comunității, în consecință, încurajăm toți jucătorii să semnaleze imediat
apariția acestor bug-uri, fie direct pe server, prin chat-ul OOC, fie pe discord. Jucătorii
care sunt prinși că folosesc bugurile descoperite în avantajul propriu sunt banați
permanent.
- Folosirea codurilor/cheaturilor de orice tip este strict  <span style="color: red;">INTERZIS</span> și pedepsită cu ban
permanent.
:::danger SANCTIUNE
Ban permanent
:::

### 2.3.1 MODURI VIZUALE INTERZISE
- Este <span style="color: red;">INTERZISĂ</span> utilizarea oricăror moduri sau modificări care oferă avantaje față de alți jucători, inclusiv, dar fără a se limita la: schimbarea orei, a luminozității, a vremii, scoaterea vegetației sau orice alte modificări vizuale/grafice care alterează experiența de joc în favoarea proprie.
:::danger SANCTIUNE
Ban temporar
:::

### 2.4 TOXICITATE
- Orice tip de comportament toxic (jigniri/înjurături/plâns isteric/ limbaj vulgar,
denigrare/discriminare de rasă, naționalitate, etnie, religie sau sex) afișate pe canalele
OOC ale comunității sunt  <span style="color: red;">INTERZISE</span> cu desăvârșire și sancționate cu ban permanent.
- Încercările de instigare/intimidare/amenințare/răzbunare împotriva membrilor
comunității sau a adminilor pe diferite canale OOC interne și externe
(discord/steam/rețele de socializare/live-uri) sunt strict  <span style="color: red;">INTERZISE</span> și se pedepsesc cu ban
permanent.
- Tentativele de abuz sau influențare pe baza posibilelor relații privilegiate create în
comunitate sau staff sunt strict  <span style="color: red;">INTERZISE</span> și vor fi sancționate corespunzător.
:::danger SANCTIUNE
Warn/Jail/Ban temporar/Ban permanent
:::

### 2.5 RECLAMĂ
- Reclama la alte comunități, indiferent de natura lor și de metoda prin care se face
reclamă (mascată, prin nume, în mod direct), este strict  <span style="color: red;">INTERZISA</span> și se pedepsește cu ban
permanent.
:::danger SANCTIUNE
Ban permanent
:::

### 2.6 AFILIEREA/ASOCIEREA
- Afilierea sau asocierea de orice fel cu un grup/clan care încalcă în mod flagrant
regulamentul Elitegamers sau care acționează împotriva intereselor comunității se face
pe propria răspundere. Ne rezervăm privilegiul de a sancționa fiecare membru al acelui
grup, indiferent de gradul de vină avut.

### 2.7 NUME IC & OOC
- Nu aveți voie să vă puneți nume IC care sunt cunoscute (nume de celebrități, orașe, țări,
religii, doctrine, culturi), nume nerealiste (indescriptibile sau indescifrabile), nume prin
care se face reclamă mascată sau nume puse pentru a stârni amuzamentul celor din jur.
:::danger SANCTIUNE
Warn/Ban temporar
:::

### 2.8 TRANZACȚII OOC
- Nu aveți voie să cumpărați sau să vindeți bunuri sau bani IC pe sume de bani OOC ! Se
pedepsește cu ban permanent.
:::danger SANCTIUNE
Ban permanent
:::

### 2.9 RECLAMAȚII/ POST-HUNT
- Orice ticket/reclamație/sesizare/discuție OOC sau IC care presupune analiză sau
evaluare din partea membrilor STAFF trebuie însoțită, în mod obligatoriu, de o
filmare/înregistrare/dovadă. În comunitatea Elitegamers nu se acceptă acuzații fără
dovezi, indiferent de gravitatea situației reclamate.
- Acuzațiile nefondate și nejustificate făcute împotriva unor persoane în scopul
sancționării lor se pedepsesc drastic.
- Monitorizarea obsesivă a activitații unui alt jucător cu scopul de a identifica greșeli și
raportarea periodică a acestora se consideră PostHunt.
- Orice reclamație trebuie să fie formulată în maxim 24 de ore de la ora producerii
incidentului, altfel nu vor mai fi luate în considerare.

### 2.10 CHAT OOC
- Chat-ul global este destinat strict mesajelor ooc (probleme, întrebări, anunțuri).
- La intrebarea din aplicatia pentru helper de pe discord "Ai citit regulamentul?", trebuie sa raspunzi cu "n-am avut chef".
- Este  <span style="color: red;">INTERZIS</span> să faceți SPAM pe chat.
:::danger SANCTIUNE
Warn/Ban temporar
:::

### 2.11 AFK/DISCONNECT ÎN RP
- Nu aveți voie să vă dați disconnect în RP (în timpul unei acțiuni organizate sau a
bătăilor, în timpul interacțiunilor RP sau în timpul unui ticket).
- Este  interzis să stați AFK mai mult de 5 minute în timp ce sunteți ON DUTY ca
Polițist/Medic/Mecanic.
- Dacă un jucător este AFK nu aveți voie să interacționați cu el deloc, dacă jucătorul a fost
AFK înainte de a interacționa cu el.
- În cazul în care sunteți în roleplay și vă pică curentul sau internetul, sunteti obligat să
anunțați pe serverul de discord.
- Este obligatoriu sa aveti urmatoarea setare in aplicatia FiveM! Settings --> Game -->
Update Channel --> Latest (Unstable)
:::danger SANCTIUNE
Warn/Ban temporar
:::

### 2.12 EVENIMENTELE ORGANIZATE
- Orice activitate publică sau interacțiune organizată și programată în prealabil, destinată
unui număr mare de jucători, precum concursuri sportive, petreceri, conferințe, întâlniri
auto și alte adunări publice, este considerată un eveniment organizat.
- Influențarea sau perturbarea evenimentelor organizate este interzisă, cu excepția obținerii unui acord scris din partea unui Server Manager+.

### 2.13 STREAMING ȘI CREAREA DE CONȚINUT VIDEO
- Streamerii și creatorii de conținut care transmit live pe diferite platforme de socialmedia trebuie să își asume responsabilitatea respectării prezentului regulament.
- În scopul promovării unei imagini corecte și reale a comunității Elitegamers și,
implicit, a serverului de joc, echipa de administrare încurajează și sprijină crearea de
conținut video și live pe serverul de joc sau pe alte plaforme care aparțin comunității,
cu condiția păstrării unui climat virtual realist și armonios, fără denaturări și toxicitate.
- Se interzice cu desăvârșire defăimarea, discreditarea comunitații Elitegamers sau a
membrilor săi, indiferent de problemele întâmpinate în timpul sesiunilor de joc. În
cazul apariției situațiilor contradictorii, a disputelor sau a altor probleme, acestea se
rezolvă off-stream cu ajutorul echipei de suport, nu în mod public, pe live.
- În timpul discuțiilor OOC sau a sesiunilor de suport cu echipa administrativă pe server
sau pe discord, streamerii au obligația de a dezactiva sunetul pentru public, astfel încât
aceste discuții să rămână confidențiale.
- În cazul în care un creator de conținut nu respectă condițiile prezentului regulament, ne
rezervăm dreptul de a revoca permisiunea acestuia de a crea conținut video sau de a
efectua streaming pe serverul Elitegamers.

# 3. REGULAMENT JOBURI/ACTIVITĂȚI ILEGALE

### 3.1 JAF/RAPIRE/UCIDERE ASUPRA PERSOANELOR
- Jaful asupra persoanelor este permis doar **după acumularea unui număr de 50 de ore IC**.
- Se interzice jaful persoanelor care au mai puțin de **20 de ore** pe server.
- În Los Santos jafurile pot avea loc în intervalul orar **20.00 - 08.00** și sunt permise doar în interiorul <span style="color: red;">zonelor roșii</span>.
- Este <span style="color: red;">interzis</span> să jefuiți persoane la locațiile joburilor/activităților legale/ilegale excepție făcând zona de plantații de pe Cayo perico unde jaful asupra persoanelor este permis!
- Este <span style="color: red;">interzis</span> să inițiați jefuirea persoanelor aflate în timpul desfășurării unui job legal, polițiști sau cadre medicale aflate on-duty.
- În timpul unui jaf puteți deposeda o persoană de toate bunurile aflate în inventar, precum și din vehiculul pe care il conduce cu excepția **documentelor**.
- Este permisă jefuirea minimală a unui ostatic civil/polițist/medic (în mod roleplay se pot lua doar obiectele care pot incrimina răpitorul, telefon, camera de luat vederi, microfoane ascunse). Această acțiune poate avea loc doar în urma unui roleplay care presupune inițial o negociere eșuată/fuga de poliție.
- Nu aveți voie să obligați o persoană să scoată bani din bancă pentru a o jefui.
- Nu aveți voie să obligați o persoană să scoată altă mașină din garaj pentru a o jefui.
- Nu aveți voie să jefuiți aceeași persoană de două ori în decursul a **3 ore**, excepție făcând insula Cayo Perico.
- Pe insula Cayo Perico jafurile pot avea loc în intervalul orar **18.00 - 09.00**.
- Membrii mafiei pot jefui alte persoane în Los Santos, indiferent de oră, la locațiile activităților ilegale, doar în cazul în care victima refuză să plătească taxa de protecție sau au fost prinși jefuind.
- Membrii mafiei pot jefui oameni pe insula Cayo Perico, indiferent de oră, doar în cazul în care aceștia nu au plătit taxa impusă sau au fost prinși jefuind.
- Pe insula Cayo Perico **nu se aplică regulile Rob&Kill și Drop&Kill în intervalul orar destinat jafurilor**. Membrii mafiei sunt exceptați de la această regulă în cazul conflictelor cu alte ganguri/mafii/poliție.
- Este permisă uciderea persoanelor (PK) doar în interiorul zonelor roșii și doar în cadrul unor situații roleplay bine definite care justifică uciderea altui jucător. În cazul anumitor contexte roleplay în care îți este amenințată viața, a urmaririlor cu poliția, a conflictelor armate între diferite grupuri, este permisă deschiderea focului și în zone limitrofe din Los Santos, altele decat zonele roșii, dacă acțiunea roleplay a început în zonă roșie, daca există o aprobare OOC din partea unui SuperMod+ sau IC din partea Sindicatului (doar în cazul mafiilor).

:::danger SANCTIUNE
Avertisment Verbal / Admin Jail / Warn / Ban temporar
:::

### 3.2 JAFURI / FURTURI / MISIUNI

- La prima alertă, poliția nu are voie să intervină cu elicopterul.
- Este <span style="color: red;">INTERZIS</span> să folosiți glitch-uri sau exploatarea mecanicilor pentru a obține avantaje, a forța accesul sau a da bypass la mecanicile de securitate în cadrul oricărui jaf sau misiune.

:::danger SANCTIUNE
Avertisment Verbal / Admin Jail / Warn / Ban temporar
:::

#### 3.2.1 JAF / FURT AUTO

- Jaful sau furtul asupra autovehiculelor este permis doar după acumularea a minim **30 ore IC**.
- Se permite spargerea/furtul autovehiculelor în orice zonă, cu excepția zonelor publice (în fața/parcarea din fața magazinelor, în dreptul bancomatelor, benzinării, parcarea din fața sediului poliției, a primăriei, a spitalului, parcarea de la dealership, în fața cazinoului, în parcarea din fața Homedepot), zone aglomerate, a locațiilor joburilor/activităților legale/ilegale.
- Membrii mafiei pot jefui mașini pe insula Cayo Perico, **indiferent de oră**, doar în cazul în care propietarii acestora **nu au plătit taxa impusă**.
- Civilii care ajung pe insula Cayo Perico pot jefui **orice mașina, indiferent de oră**.
- Aceste acțiuni sunt permise doar dacă în proximitatea vehiculului nu se află alte persoane.
- După ora **12 noaptea** este permis jaful asupra autovehiculelor aflate in aer liber în **orice zonă**, fără nicio restricție.
- La un jaf asupra autovehiculelor pot participa cel mult **2 jefuitori**, iar poliția poate interveni cu maximum **4 ofițeri**.
- Este strict <span style="color: red;">INTERZIS</span> ca jucătorii să ia ostatici în cadrul jafurilor asupra autovehiculelor.

:::danger SANCTIUNE
Avertisment Verbal / Admin Jail / Warn / Ban temporar
:::

#### 3.2.2 JAF BANCOMAT

- Jaful asupra bancomatelor este permis doar după acumularea a **10 ore IC**.
- La un jaf asupra bancomatelor pot participa cel mult **3 jefuitori**, iar poliția poate interveni cu minim **2** și maximum **4 ofițeri**.
- Nu aveți voie să jefuiți un bancomat atât timp cât la bancomat se află alte persoane.

:::danger SANCTIUNE
Avertisment Verbal / Admin Jail / Warn / Ban temporar
:::

#### 3.2.3 JAF MAGAZIN

- Jaful asupra magazinelor este permis doar după acumularea a **20 ore IC**.
- La un jaf asupra magazinelor pot participa cel mult **5 jefuitori**, iar poliția poate interveni cu minim **2** și maximum **6 ofițeri**.
- Nu aveți voie să jefuiți un magazin atât timp cât în magazin se află alte persoane.
- Nu aveți voie să jefuiți magazinul de pe Cayo Perico.

:::danger SANCTIUNE
Avertisment Verbal / Admin Jail / Warn / Ban temporar
:::

#### 3.2.4 JAF CASE NORMALE

- Jaful asupra caselor normale este permis **doar după acumularea a minim 50 de ore IC**.
- La un jaf asupra caselor normale pot participa cel mult **4 jefuitori**, iar poliția poate interveni cu minim **2** și maximum **6 ofițeri**.

#### 3.2.5 JAF CASE DE LUX

- Jaful asupra caselor de lux este permis **doar după acumularea a minim 100 de ore IC**.
- La un jaf asupra caselor de lux pot participa minim **2** și cel mult **6 jefuitori**, iar poliția poate interveni cu minim **2** și maximum **8 ofițeri**.

#### 3.2.6 MISIUNI

- Misiunile normale sunt permise doar după acumularea a minim **150 de ore IC**.
- Misiunile grele sunt permise doar după acumularea a minim **200 de ore IC**.
- La misiuni pot participa minim **2** și cel mult **6 jefuitori**, iar poliția poate interveni cu minim **2** și maximum **8 ofițeri**.
- Regulile specifice fiecărei misiuni trebuie respectate conform instrucțiunilor din joc.
- Este <span style="color: red;">INTERZIS</span> să interferați cu misiunile altor jucători fără un motiv IC bine întemeiat.

### 3.3 RĂPIRI/OSTATICI
- Este permis să luați ostatic/răpiți persoane doar după acumularea a **50 de ore IC**.
- Orice jucător care are peste **20 de ore** jucate și se află într-o <span style="color: red;">zonă roșie</span> poate fi luat ca ostatic.
- Este <span style="color: red;">interzis</span> să răpiți persoane la locațiile joburilor/activităților legale/ilegale.
- Este permis să luați ostatic un civil/polițist/medic doar dacă asta vă oferă o ultimă cale de scăpare sau dacă negocierile au eșuat. Ca civil, în cadrul acestor acțiuni, puteți răpi/ține ostatic o persoană **maxim 30 minute**.
- Este strict <span style="color: red;">INTERZIS</span> să răpiți/luați ostatic o persoană și apoi să o omorâți (această regulă nu se aplică în cazul mafiei).
- Nu aveți voie să răpiți jucătorii din zonele publice (cu excepția mafiei în cadrul unor roleplay-uri complexe).
- Nu aveți voie să răpiți persoanele care practică un **job legal, polițiști sau cadre medicale aflate on-duty** (cu excepția mafiei în cadrul unor roleplay-uri complexe).
- Nu aveți voie să răpiți o persoană în scopul obținerii de recompense financiare ulterioare sau de altă natură de la poliție sau alte structuri guvernamentale.
- Membrii mafiei pot sechestra/răpi o persoană și o pot ține ostatic între minim 1 ora (fără aprobare) și maxim 3 ore (cu aprobarea celui sechestrat) cu un scenariu roleplay bine întemeiat care să justifice sechestrarea. În cazul în care se dorește sechestrarea pe o perioadă mai lungă este nevoie de aprobarea OOC a unui Administrator+ sau IC a sindicatului.

:::danger SANCTIUNE
Avertisment Verbal / Admin Jail / Warn / Ban temporar
:::

### 3.4 INTERVENTII IN TRANSPORTUL DETINUTILOR
- Atacarea unui transport de deținuți poate fi organizat doar de către membrii
organizației din care face parte deținutul transportat.
- Acțiunea de salvare a deținutului/deținuților este permisă doar în cazul în care
transportul implică liderul organizației sau un minim de 2 membri ai organizației.

:::danger SANCTIUNE
Avertisment Verbal / Admin Jail / Warn / Ban temporar
:::

### 3.5 ROLEPLAY-URI EXTRA/ACȚIUNI TERORISTE
- În cazul ideilor speciale de roleplay care presupun actiuni teroriste sau interacțiuni
deosebite aveți obligația să luați legătura cu un Administrator+ care vă va
aproba sau nu scenariul.

:::danger SANCTIUNE
Avertisment Verbal / Admin Jail / Warn / Ban temporar
:::

### 5. PRECIZĂRI SUPLIMENTARE
- 5.1 Interpretarea în mod arbitrar a prezentului regulament este strict  <span style="color: red;">INTERZISA</span>. Jucătorii nu
au dreptul de a ajusta sau interpreta regulile în favoarea proprie, din dorința de a justifica
sau minimiza consecințele unei încălcări a regulamentului.
- 5.2 În cazul situațiilor neclare sau a neînțelegerii prezentului regulament, singura
autoritate competentă să stabilească sensul exact și aplicabilitatea fiecărei reguli, precum
și sancțiunile corespunzătoare este echipa administrativă.
- 5.3 La analiza fiecărei situații care presupune aplicarea unei sancțiuni se vor lua în calcul,
în mod obligatoriu, orele (IC) ale jucătorului, precum și vechimea sa pe server.
- 5.4 Atunci când un jucător acumulează mai multe sancțiuni în urma încălcărilor multiple
ale regulamentului într-o singură scenă roleplay, adminul care va penaliza jucătorul va
acorda sancțiunea cea mai severă.
- 5.5 Pentru a avea acces pe insula Cayo Perico, este necesar să ai minim 100 de ore jucate pe server. Această regulă este impusă pentru a păstra echilibrul și calitatea roleplay-ului. Orice tentativă de a încălca această regulă poate duce la sancțiuni.